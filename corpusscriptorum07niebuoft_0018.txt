XIV 10. IAC. REISKII

Professorem clarissimum, qui eam a prima adolescentia fre-
quentare consueverat, ad edendum opus hactenus ineditum
excitaret. Iam antea id idem molitus fuerat Io. Htmuc. Mirus,
in Academia Giessana quondam Graecae et Orientalium lin-
guarum Professor. Testatur in Catalogo ‚ quem coniecit,
codicum manuscriptorum bibliothecae Uffenbachianae, se
libri huius latinam interpretationem confecisse, certamque edi-
tionis spem facit. At ea quidem cum ipsius obitu decollavit,
neque, quo devenerit eius interpretatio, constat. Specimen eius,
unde aestimari queat, habetur in modo laudato catalogo , et
apud FAnmcmM. Omine igitur aliquanto auspicatiore editio-
nem operis desideratissimi suscepit clar. Lmemus , vir Graece
Latineque doctissimus , et in omni vetere novaque historia
versatissimus, et primam quidem eius spem faciebat anno 1743
in libello de Diptychis veterum pag. 10 sqq, ubi totum ca-
put quadragesimum secundi libri utroque sermone vulgavit3
ipsam vero editionem ordiebatur biennio post. Ab eo inde
Ed‚L,11tempore processit impressio variis intercepta impedimentis,
donec tandem superioris anni ineunte aestate doctissimum
editorem, vita longiore dignissimum, et egregia promittentem,
acuti morbi vis in aetatis flore tolleret. Pervenerant tum
temporis typographi usq-ue ad paginam huius editionis 216.
Devoluta deinceps ex magnorum virorum de meis profectibus
benigno iudicio editionis absolvendae cura ad me fuit. Quae
igitur ea, qua dixi, pagina posteriora sunt, excusa fuerunt sub
meis oculis, et excudentur porro, favente Deo, quae supersunt.
§. 2. De argumento libri. si quis hoc saeculo, et
paene dixerim unquam , in lucem editus suit cognoscendae
Augustae Romanae Byzantinaeque‘historiae utilis liber, est sane
hic. Neque immerito in eius desiderium exarserunt eruditi ‚
ex quo argumentum et pretium intellexere. Et sane , si quis
secum reputet, hunc librum de cerimoniis aulae Byzantinae
exponere , recolatque animo , quot et quam diversa in aulis
summorum principum usu veniant , et id quoque tandem in-
telligat, aulam Byzantinam , qualis certe Porphyrogennetorum
tempore erat, umbram veteris Augustae Romanae filisse : fa-
cile ille affirmanti credat, neque sacrum esse, neque profanum,
historiae veteris argumentum , quod hic liber non attingat ‚

